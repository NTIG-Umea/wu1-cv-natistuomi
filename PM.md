# Post mortem (CV-sida)

Natalie Tuomi 18/11/2021

## Inledning

Arbetet utgick på att bygga en sida till en fiktionell karaktärs CV som vi redan hade skrivit i kursen Engelska 6. Detta var ett relativt fritt arbete, men arbetsgången var på visso uppstyrt. Vi började med flertalet analoga skisser for idéer på hur sidan skulle kunna se ut för att sedan skapa en figma-skiss som skulle vara del av vår arbetsplan. Först när planeringen var färdig gick vi över till att skriva själva sidan. Det gjordes genom att först markera texten i HTML och sedan ta till att styla sidan med CSS.

## Bakgrund

Min sida är först och främst centrerad med marginaler på båda sidor för att skapa en yta som är mindre och därmed lättare att läsa. Min header och navigation är centrerade på toppen medan den nedanstående innehållet är delat i två spalter. Den vänstra, och större, spalten innehåller brödtexten medan den högra spalten innehåller bild och kontaktinformation. Det här är uppdelat på sådant vis för att lättare kunna fokusera på rätt aspekter av mitt cv. Vi läser från vänster och det är därmed där den text som man faktiskt läser är placerad. Höger sida har information som är lätt att hitta vid behov även om man sällan tar sig tiden att verkligen läsa den. För att knyta ihop säcken finns det en liten footer i botten som förklarar att jag inte äger karaktären. Det finns dessutom en medföljande "Back to Top" knapp i nedre högra hörnet.

## Positiva erfarenheter

Min planering från början gjorde arbetsprocessen av att faktiskt skriva HTML och CSS mycket enklare än det hade varit utan den. Jag hade en tydlig bild framför mig med vad jag skulle göra även om jag allt eftersom kunde ändra lite efter vad som passade bättre. Planeringen över hur strukturen i HTML skulle vara uppbyggd gjorde att det var ett effektivt arbete att markera texten på ett passande sätt. En flexibel, men ordentlig planering är definitivt någonting jag vill fortsätta använda i framtiden.

## Negativa erfarenheter

Arbetet i sig gick ganska bra även om jag ändrade planen helt mitt i. Det gick smidigt både att markera själva texten, men också att skapa strukturen. CSS var lite mer problematiskt då mycket gick på att skriva en rad, testa, göra om, osv. framtills man blev nöjd med resultatet. Flexbox var defintivt utmanande. Det var däremot inte att få det att fungera som var problemet. Jag var helt enkelt inte nöjd med linjeringen mellan bild och text förrän många försök att fixa det. CSS är inte alltid enkelt och det skulle vara kul att få lite mer insikt i vad man kan göra med det utanför det uppenbara. Jag skulle däremot påstå att det var väldigt roligt att arbeta med och finjustera längst vägen även om det kan ha varit en aning irriterande i stunden.

## Sammanfattning

Jag är nöjd med mitt arbete utifrån den förmåga jag haft när jag gjorde den. Skulle jag göra om den, skulle den däremot se väldigt annorlunda ut. Det är inte alltid beroende av felen eller problemen som jag verkligen skulle vilja fixa, men även från en kreativ synvinkel. Med tid och erfarenhet får man nya idéer som man kan förverkliga och det har jag definitivt fått även om det knappt är någon tid alls sedan vi gjorde arbetet. 

Jag undersökte dessutom hur sidan ser ut på mobil. Den är fullt fungerande och lätt att navigera. Det blev däremellan lättare att läsa texten om man vred på mobilen till liggande läge. Det är något som jag inte lade speciellt mycket tanke eller tid på, så jag är knappast förvånad. Om någonting skulle jag tycka att det är vad jag skulle vilja lära mig mer om. Webbutveckling till olika skärmupplösningar.

Har både gått genom Wave och validering. Ingenting dök upp av Wave och validatorn pekade inte på några bekymmer som störde sidan. Validering tyckte däremot inte om hur vissa av mina strukturmoment inte hade headings.